# Περιγραφή έργου KiCad_EDA_Greece
Αυτό το repository [https://github.com/ellak-monades-aristeias/KiCad_EDA_Greece](https://github.com/ellak-monades-aristeias/KiCad_EDA_Greece) δεν είναι ένα τυπικό λογισμικό, αλλά ένα έργο που έχει ως σκοπό την προώθηση του λογισμικού [Kicad](http://kicad-pcb.org/) στους Έλληνες χρήστες. Αυτό γίνεται υλοποιώντας τρεις ενέργειες.

* Πλήρης εξελληνισμό του περιβάλλοντος του KiCad
* Ανάπτυξη μίας απλής ηλεκτρονικής συσκευής ανοιχτού υλικού με το KiCad ([περισσότερες πληροφορίες](work/pcb/usb2uart/README.md))
* Συγγραφή ενός οδηγού εκμάθησης (tutorial) χρήσης του KiCad στα Ελληνικά

Τα αρχεία και για τις τρεις ενέργειες αποτελούν τα αρχεία αυτού του repository.

# Λόγος ύπαρξης
Το λογισμικό KiCad είναι ένα ιδιαίτερα ισχυρό πρόγραμμα ηλεκτρονικής σχεδίασης (EDA) το οποίο υποστηρίζεται από μια μεγάλη και ενεργή ομάδα προγραμματιστών, καθώς και από το [CERN](http://home.web.cern.ch/).  
Παρότι το KiCad είναι ένα εξαιρετικά χρήσιμο και δυνατό εργαλείο σχεδίασης, δεν έχει τύχει της αναγνώρισης που του αξίζει στην Ελλάδα, καθώς οι χρήστες με περιορισμένους οικονομικούς πόρους συχνά επιλέγουν δωρεάν, αλλά κλειστές λύσεις.
Πιστεύουμε ότι ο λόγος που δεν προτιμάται ο KiCad είναι η απουσία πλήρους μετάφρασης της διεπαφής του προγράμματος και η απότομη καμπύλης εκμάθησης του. 
Αυτά τα δύο στοιχεία στοχεύει να ανατρέψει αυτό το έργο.

# Εγκατάσταση
* Εξελληνισμένο περιβάλλον KiCad:
Για να εγκαταστήσετε το Ελληνικό περιβάλλον του KiCad μπορείτε να αντιγράψετε τα Ελληνικά αρχεία kicad.po και kicad.mo από το repository στον κατάλληλο φάκελλο του υπολογιστή σας. Αυτός ο φάκελος είναι (αν δεν έχετε κάνει κάποια αλλαγή κατά την εγκατάσταση του KiCad) ο φάκελος "/usr/local/share/kicad/internat/el_GR/" για περιβάλλον GNU/Linux και ο φάκελος "C:\Program Files\KiCad\share\kicad\internat\el_GR" για περιβάλλον Windows.
* Ηλεκτρονική συσκευή ανοιχτού υλικού:
Δεν απαιτείται διαδικασία εγκατάστασης, απλά να κατεβάσετε τα αρχεία στον υπολογιστή σας και να τα ανοίξετε με το KiCad.
* Οδηγός εκμάθησης (tutorial) χρήσης του KiCad:
Δεν απαιτείται διαδικασία εγκατάστασης, απλά να κατεβάσετε τα αρχεία του tutorial (ένα αρχείο .pdf) στον υπολογιστή σας και να το ανοίξετε με όποιο πρόγραμμα προβολής PDF προτιμάτε.

# Χρήστες του έργου
Το εξελληνισμένο λογισμικό ηλεκτρονικής σχεδίασης KiCad μαζί με το ελληνικό tutorial μπορεί να φανεί χρήσιμο σε άτομα, οργανισμούς και επιχειρήσεις οι οποίοι θέλουν να μπορούν να σχεδιάσουν ηλεκτρονικά κυκλώματα και πλακέτες για προσωπικούς, επαγγελματικούς, και εκπαιδευτικούς λόγους. 
Σαν παράδειγμα χρηστών σε κάθε κατηγορία μπορούν να σημειωθούν οι χομπίστες ηλεκτρονικών, οι νεοφυείς επιχειρήσεις με περιορισμένους πόρους, και τα σχολεία ή ΤΕΙ.

# Οθόνη Ελληνικού περιβάλλοντος KiCad
![](kicad-GR-screen.png)

# Ελάχιστες απαιτήσεις
Οι ελάχιστες απαιτήσεις για χρήση του εξελληνισμένου περιβάλλοντος KiCad είναι το λογισμικό KiCad (έκδοση 4.0), το οποίο τρέχει σε οποιονδήποτε υπολογιστή που τρέχει ένα από τα υποστηριζόμενα λειτουργικά συστήματα.
Για τον οδηγό εκμάθησης (tutorial) χρήσης του KiCad η μόνη απαίτηση είναι ένα πρόγραμμα προβολής αρχείων pdf.

### Άδεια χρήσης και πνευματικά δικαιώματα

Το περιεχόμενο αυτού του έργου κυκλοφορεί κάτω από άδειες EUPL v1.1 και CC-BY-SA 4.0.

**Για να δείτε το περιεχόμενο αυτών των αδειών επισκεφθείτε τα  http://creativecommons.org/licenses/by-sa/4.0/deed.el και http://ec.europa.eu/idabc/eupl.html**
