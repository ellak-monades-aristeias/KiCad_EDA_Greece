# Περιγραφή έργου KiCad_EDA_Greece
Αυτό το repository [https://github.com/ellak-monades-aristeias/KiCad_EDA_Greece](https://github.com/ellak-monades-aristeias/KiCad_EDA_Greece) δεν είναι ένα τυπικό λογισμικό, αλλά ένα έργο που έχει ως σκοπό την προώθηση του λογισμικού [Kicad](http://kicad-pcb.org/) στους Έλληνες χρήστες. Αυτό γίνεται υλοποιώντας τρεις ενέργειες.

* Πλήρης εξελληνισμός του περιβάλλοντος του KiCad
* Ανάπτυξη μίας απλής ηλεκτρονικής συσκευής ανοιχτού υλικού με το KiCad ([περισσότερες πληροφορίες](work/pcb/usb2uart/README.md))
* Συγγραφή ενός οδηγού εκμάθησης (tutorial) χρήσης του KiCad στα Ελληνικά

Τα αρχεία και για τις τρεις ενέργειες αποτελούν τα αρχεία αυτού του repository.

# Λόγος ύπαρξης
Το λογισμικό KiCad είναι ένα ιδιαίτερα ισχυρό πρόγραμμα ηλεκτρονικής σχεδίασης (EDA) το οποίο υποστηρίζεται από μια μεγάλη και ενεργή ομάδα προγραμματιστών, καθώς και από το [CERN](http://home.web.cern.ch/).  
Παρότι το KiCad είναι ένα εξαιρετικά χρήσιμο και δυνατό εργαλείο σχεδίασης, δεν έχει τύχει της αναγνώρισης που του αξίζει στην Ελλάδα, καθώς οι χρήστες με περιορισμένους οικονομικούς πόρους συχνά επιλέγουν δωρεάν, αλλά κλειστές λύσεις.
Πιστεύουμε ότι ο λόγος που δεν προτιμάται το KiCad είναι η απουσία πλήρους μετάφρασης της διεπαφής του προγράμματος και η απότομη καμπύλης εκμάθησης του. 
Αυτά τα δύο στοιχεία στοχεύει να ανατρέψει αυτό το έργο.

# Εγκατάσταση και χρήση του έργου
Για οδηγίες εγκατάστασης και χρήσης του έργου δείτε το αρχείο [README_users.md](README_users.md).

# Συνεισφορά στο έργο
Για οδηγίες συνεισφοράς στο έργο δείτε το αρχείο [README_developers.md](README_developers.md).

# Χρήστες του έργου
Το εξελληνισμένο λογισμικό ηλεκτρονικής σχεδίασης KiCad μαζί με το ελληνικό tutorial μπορεί να φανεί χρήσιμο σε άτομα, οργανισμούς και επιχειρήσεις οι οποίοι θέλουν να μπορούν να σχεδιάσουν ηλεκτρονικά κυκλώματα και πλακέτες για προσωπικούς, επαγγελματικούς, και εκπαιδευτικούς λόγους. 
Σαν παράδειγμα χρηστών σε κάθε κατηγορία μπορούν να σημειωθούν οι χομπίστες ηλεκτρονικών, οι νεοφυείς επιχειρήσεις με περιορισμένους πόρους, και τα σχολεία ή ΤΕΙ.

# Οθόνη Ελληνικού περιβάλλοντος KiCad
![](kicad-GR-screen.png)

# Ελάχιστες απαιτήσεις (προαπαιτούμενα)
Οι ελάχιστες απαιτήσεις για χρήση του εξελληνισμένου περιβάλλοντος KiCad είναι το λογισμικό KiCad. Το KiCad (έκδοση 4.0) τρέχει σε οποιονδήποτε υπολογιστή που τρέχει ένα από τα υποστηριζόμενα λειτουργικά συστήματα.
Για τον οδηγό εκμάθησης (tutorial) χρήσης του KiCad η μόνη απαίτηση είναι ένα πρόγραμμα προβολής αρχείων pdf. Για τη συσκευή ανοιχτού λογισμικού απαιτείται επίσης το λογισμικό KiCad.

# Τελικά Αποτελέσματα Έργου (Παραδοτέα)

* Παραδοτέο 1: [οδηγός εκμάθησης/tutorial χρήσης του KiCad στα Ελληνικά](https://github.com/ellak-monades-aristeias/KiCad_EDA_Greece/blob/master/work/tutorial/tutorial_published/tutorial_kicad_issue01_00.pdf)

* Παραδοτέο 2: [αρχεία κυκλώματος ανοιχτού υλικού](https://github.com/ellak-monades-aristeias/KiCad_EDA_Greece/tree/master/work/pcb/usb2uart)

* Παραδοτέο 3: [αρχεία μετάφρασης KiCad](https://github.com/ellak-monades-aristeias/KiCad_EDA_Greece/blob/master/work/translation/kicad.po)

# Άδεια χρήσης και πνευματικά δικαιώματα

Το περιεχόμενο αυτού του έργου κυκλοφορεί κάτω από άδειες EUPL v1.1 και CC-BY-SA 4.0.

**Για να δείτε το περιεχόμενο αυτών των αδειών επισκεφθείτε τα  http://creativecommons.org/licenses/by-sa/4.0/deed.el και http://ec.europa.eu/idabc/eupl.html**
