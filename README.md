# Περιγραφή έργου KiCad_EDA_Greece
Αυτό το repository δεν είναι ένα τυπικό λογισμικό, αλλά ένα έργο που έχει ως σκοπό την προώθηση του λογισμικού [Kicad](http://kicad-pcb.org/) στους Έλληνες χρήστες. Αυτό θα γίνει υλοποιώντας τρεις ενέργειες.
* Πλήρης εξελληνισμός του περιβάλλοντος του KiCad
* Ανάπτυξη μίας απλής ηλεκτρονικής συσκευής ανοιχτού υλικού με το KiCad ([περισσότερες πληροφορίες](work/pcb/usb2uart/README.md))
* Συγγραφή ενός οδηγού εκμάθησης (tutorial) χρήσης του KiCad στα Ελληνικά

Τα αρχεία και για τις τρεις ενέργειες θα αποτελούν τα αρχεία αυτού του repository.

# Λόγος ύπαρξης
Το λογισμικό KiCad είναι ένα ιδιαίτερα ισχυρό πρόγραμμα ηλεκτρονικής σχεδίασης (EDA) το οποίο υποστηρίζεται από μια μεγάλη και ενεργή ομάδα προγραμματιστών, καθώς και από το [CERN](http://home.web.cern.ch/).  
Παρότι το KiCad είναι ένα εξαιρετικά χρήσιμο και δυνατό εργαλείο σχεδίασης, δεν έχει τύχει της αναγνώρισης που του αξίζει στην Ελλάδα, καθώς οι χρήστες με περιορισμένους οικονομικούς πόρους (σχολεία, νεοφυείς επιχειρήσεις, ερασιτέχνες) συχνά επιλέγουν δωρεάν, αλλά κλειστές λύσεις.
Πιστεύουμε ότι ο λόγος που δεν προτιμάται το KiCad είναι η απουσία πλήρους μετάφρασης της διεπαφής του προγράμματος και η απότομη καμπύλης εκμάθησης του. 
Αυτά τα δύο στοιχεία στοχεύει να ανατρέψει αυτό το έργο.

# Εγκατάσταση
* Εξελληνισμένο περιβάλλον KiCad
Για να εγκαταστήσετε το Ελληνικό περιβάλλον του KiCad αρκεί να εγκαταστήσετε την τελευταία έκδοση του KiCad (4.0.0) σε ένα λειτουργικό σύστημα με Ελληνικό περιβάλλον. Εναλλακτικά, μπορείτε να αντιγράψετε τα Ελληνικά αρχεία kicad.po και kicad.mo από το repository στον κατάλληλο φάκελλο του υπολογιστή σας. Αυτός ο φάκελος είναι ο φάκελο /usr/local/share/kicad/internat/el_GR/ για περιβάλλον GNU/Linux ή ο φάκελος TBD για περιβάλλον Windows.
* Ηλεκτρονική συσκευή ανοιχτού υλικού
Δεν απαιτείται διαδικασία εγκατάστασης, απλά να κατεβάσετε τα αρχεία στον υπολογιστή σας και να τα ανοίξετε με το KiCad.
* Οδηγός εκμάθησης (tutorial) χρήσης του KiCad
Δεν απαιτείται διαδικασία εγκατάστασης, απλά να κατεβάσετε τα αρχεία του tutorial (ένα αρχείο .pdf) στον υπολογιστή σας και να το ανοίξετε με όποιο πρόγραμμα ανάγνωσης PDF προτιμάτε.

# Άδεια χρήσης
Το περιεχόμενο αυτού του έργου κυκλοφορεί κάτω από άδειες EUPL v1.1 και CC-BY-SA 4.0.
